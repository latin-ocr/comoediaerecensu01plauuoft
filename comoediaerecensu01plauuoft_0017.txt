prol. 1—20

MERCVRIVS prologus

Vt vos in vostris voltis mercimoniis
emundis vendundisque me laetum lucris
adficere atque adiuvare in rebus omnibus
et ut res rationesque vostrorum omnium
bene (me) expedire voltis peregrique et domi 5
bonoque atque amplo auctare perpetuo lucro
quasque incepistis res quasque inceptabitis‚
et uti bonis vos vostrosque omnis nuntiis
me adficere voltis, ea adferam, ea uti nuntiem
quae maxime in rem vostram communem sient 10
(nam vos quidem id iam scitis concessum et datum
mi esse ab dis aliis, nuntiis praesim et lucro):
haec ut me voltis adprobare adnifier,
[lucrum ut perenne vobis semper suppetat]
ita huie facietis fabulae silentium 15
itaque aequi et iusti hic eritis omnes arbitri.
Nunc cuius iussu venio et quau] ob rem venerim
dicam simulque ipse eloquar nomen meum.
Iovis iussu venio, nomen Mercurio est mihi.
pater huc me misit ad vos oratum meus, 20

 

MERCURlUS inser. BD proloqus ad ipsam fabulam pertinens et Plautinus,
sed amplificatus et aliis modis renovatus, ut pristina forma restitui nequeat. cf.
ad v. 14. 17 sq„ 26 sq. 64 sq. 93. 161 sq. 120 sq. 131 sq. ὃ <me> Lomanus
necessario, cum verbum intransitivum sententia non admittat peregreque B2‚
cf. 352 Triu. 596 Pers. 29⁰ 9 uti ad verbum utrumque pertinet, cf. 842.
Most. 414 Poen. 912 Epid. 267 14 versus lucrum non nuntios spectans male
additus in fine comprehensionis 17—19 recentiores sunt quam 1-16, quo-
rum tenor Mercurium spectatoribus notum ostendit, praesertim υ. 11. 12; sed
hoc Plauto atticum proloqum vertenti an retractatori tribuendum sit dubites
17 uenerim of. Brixius acl Mil. 518 19 mercurii (-ri D)

